# merithaberlerss
Gündem Özel Haberss

Beşiktaş'ın yıldızına sürpriz talip! Peşine düştüler

Süper Lig'de bu sezon istediği gibi bir performans ortaya koyamayan Beşiktaş'ta kadro planlamaları tüm hızıyla sürüyor. Gelecek oyuncular merak edilirken siyah-beyazlılarda beklenmedik bir ayrılık gerçekleşmek üzere.

Trendyol Süper Lig'de bu sezonu istediği gibi geçirmeyen ve gelecek sezonun transfer çalışmalarına şimdiden başlayan Beşiktaş'ta, transferin gözde ismine bir talip daha çıktı.

LEEDS UNITED PEŞİNE DÜŞTÜ

İngiltere basınında çıkan haberlere göre, Leeds United Teknik Direktörü Daniel Farke, Semih Kılıçsoy’u kadrosunda görmek istiyor.

Oyuncunun genç yaşına ve gelişime açık yapısına dikkat çeken Farke’nin, kulüp yönetimini transfer için ikna ettiği iddia ediliyor. Leeds’in, Beşiktaş’ın belirlediği 12 milyon Euro’luk bonservis bedelini karşılayacak bir teklif sunmaya hazırlandığı belirtiliyor.

BEŞİKTAŞ KİRALAMAK İSTİYOR

Beşiktaş cephesinden gelen bilgilere göre, yönetim bu transferi kalıcı değil, geçici olarak değerlendirme niyetinde. Özellikle teknik direktör Ole Gunnar Solskjaer’in raporu doğrultusunda, oyuncunun Avrupa’da kiralık oynaması ve tecrübe kazanarak geri dönmesi planlanıyor.

SiyahBeyazlılar, Semih’in potansiyelini kaybetmek istemiyor. Leeds United’ın bu öneriye nasıl yanıt vereceği merak konusu. İngiliz kulübü, kiralama teklifine sıcak baksa da, sözleşmeye satın alma opsiyonu eklemek istiyor. Taraflar arasında görüşmelerin önümüzdeki günlerde hız kazanması bekleniyor.

PERFORMANSI

Bu sezon Beşiktaş formasıyla 45 resmi maça çıkan Semih Kılıçsoy bu karşılaşmalarda 4 gol ve 6 asistlik skor katkısı sağladı.
